---
layout: page
title: Om
permalink: /om/
---

Eli Støa har vært professor i Bolig og Bosetting ved Fakultet for Arkitektur og billedkunst siden 2006. Hun er utdannet arkitekt ved NTH i 1984. Etter en periode i arbeid på ulike arkitektkontor begynte hun som stipendiat i 1991 og leverte i 1996 dr.ing.-avhandlingen "Boliger og kultur. Norske boligfelt på 1980-tallet sett i lys av beboernes boligidealer". Hun arbeidet deretter i10 år som forsker ved SINTEF og var involvert i en rekke prosjekter relatert til boligkvaliteter, beboerperspektiv og sosiale og kulturelle rammebetingelser for bærekraftig boligutvikling.

Eli underviser i boligprosjektering og boligteori på bachelor og masternivå. Hun veileder flere PhD-kandidater og er medlem i fakultetets PhD-råd. Hennes forskningsinteresser er knyttet til bærekraftige boligformer og samspillet mellom boligarkitektur og sosiale og kulturelle problemstillinger. For tiden er hun prosjektleder for et tverrfaglig forskningsprosjekt som omhandler betydningen av boligkvaliteter i norske asylmottak. Se: [What buildings do](http://www.ntnu.no/ab/asylmottak).

Hun tilbrakte året 2010/2011 som gjesteforsker ved School of Architecture and Built Environment, University of Westminster, London og vil fram til sommeren 2016 være tilknyttet Faculty of Architecture ved KULeuven, campus Sint Luca, Brussel. 

